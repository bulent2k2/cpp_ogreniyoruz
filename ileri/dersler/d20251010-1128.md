İlk sekiz ders
===

1. *10 Ekim*. Yılın ilk dersi. Hepimizin [GitHub](https://github.com/signup), [ProjectEuler](https://projecteuler.net/register) ve [OnlineGdb](https://www.onlinegdb.com/register) oturumu olsun dedik. 
Ufak bir tekrar olsun diye şu kodu yazdık: [Temel türler ve *Transistor* adında kendi türümüz](https://onlinegdb.com/ajM7K1l7s). 
Bu gerçek bir transistör değil elbet ama donanımını simüle etmek gibi birşey oldu. 
Sonra ufak tefek değişiklikler yaptık. [O da burada](https://onlinegdb.com/w4135Tp2bk).
2. *17 Ekim*. Dinamik programlamaya giriş yaptık. 
3. *24 Ekim*. Dinamik program örnekleri çözdük. [Son iki dersin notları burada](../dp/README.md).  
4. *31 Ekim*. DP'ye devam. [En uzun ortak altdizi kodu burada](https://www.onlinegdb.com/ZLp0QRdjUE). [Kurbağa problemi](https://atcoder.jp/contests/dp/tasks/dp_a) ve 
[dersten çözümü](https://onlinegdb.com/h4DIrX0dkC). [Project Euler'den 15. problemi](https://projecteuler.net/problem=15) daha önce çözmüştük. 
Bugün de patikaları [aşağıdan yukarı saymak için kod yazdık](https://onlinegdb.com/sCWCD9tKG7). 
Bunu `n * n` yerine `2n` bellek kullanarak çözmek de alıştırmamız olsun.
5. *7 Kasım*. [Ayrık kümelerin bileşimi (*disjoint set union*)](https://atcoder.jp/contests/practice2/tasks/practice2_a) meşhur bir yöntem. 
[İlk kodumuzla](https://onlinegdb.com/wvmVLqkTu) giriş yaptık.
[Kök kavramıyla çok hızlandırdık ve bir örnek ekledik](https://www.onlinegdb.com/NbiyPeX2s).
En son da Project Euler'in 15 problemine baktık yine ve `O(n)` bellek kullanarak çözülebilir dedik. 
[Çözüm başlangıcı burada](https://onlinegdb.com/8JsUanjZZ). Eksik tek satırı tamamlamak küçük bir alıştırma olsun isteyenlere. Bunun [güzel bir uygulaması üzerinde detaylar burada](https://github.com/bulent2k2/cpp_ogreniyoruz/blob/main/ileri%2Fh%C4%B1zl%C4%B1-kume-islemleri.md
).
Bir de daha büyük bir alıştırma ilgilenen ve vakti olanlara. Adı *Sosyal ağ bağlantısı*: `n` üyeden oluşan bir sosyal ağ ve `m` zaman damgasına sahip bir günlük dosyası veriliyor; 
bu dosyada üyelerin arkadaşlık kurdukları zamanın kaydı var. Tüm üyelerin birbirine bağlı hale geldiği 
(yani her üyenin bir arkadaşın, onun arkadaşının, onun da arkadaşının ... arkadaşı olduğu) 
en erken zamanı belirleyecek bir algoritma tasarlayın. Günlük dosyasının zaman damgasına göre 
sıralı olduğunu ve arkadaşlığın bir eşdeğer bağıntısı (equivalence relation) olduğunu varsayın. 
Algoritmanızın çalışma süresi `O(m·log(n))` ya da daha iyi olsun ve `O(n)` bellek kullansın.
6. *14 Kasım*. Önce geçen dersten union-find algoritmasını hızlandırdık: 
(a) ağacı dengeli büyüttük: `bağla()` yöntemi içinde küçük kümenin kökünü büyük olanın köküne bağladık. Onun için de `tane[]` dizisi ekledik. 
(b) yaprakla kök arasındaki yolu kısalttık: `kök()` yöntemi içinde kısa yol bağlantısı ekledik, komşunun komşusuna doğrudan bağlanarak. 
[Kodumuz burada](https://onlinegdb.com/7viOrjTTz). 
Bu teknikleri kullanarak atcoder'dan Disjoint Set Union problemini çözdük:
[Problem](https://atcoder.jp/contests/practice2/tasks/practice2_a) ve 
[çözümü](https://onlinegdb.com/ND6EZQnZ05).
Sonra da Dilim ağaçlarına (SegmentTree) giriş yaptık. [Problem burada](https://atcoder.jp/contests/practice2/tasks/practice2_j).
Dilim, Budak ve Ağaç kavram ve türlerini konuştuk. Özyineleyen `ağaçKur()` yöntemini gördük. [Dersten kodumuz burada](https://onlinegdb.com/ST9uXXvHjF).
Gelecek hafta diğer yöntemlere bakarız: `değiştir(..)`, `enBüyük(..)` ve `eşik(..)`.
7. *21 Kasım*. Talha bize [Project Euler'den 961.](https://projecteuler.net/problem=961) problemi anlattı. Uğraşmış ve çözmüş. Tebrik ediyorum. CodeForces'dan [ebe ve sobe problemine](https://codeforces.com/problemset/problem/2152/B) giriş yaptık. 
[Kodun çoğu burada](https://onlinegdb.com/8ZClsCe5u). Son olarak da dilim ağaçları kodunun geri kalan kısmını okuduk. `n` sayı için `4n` budak gerektiği üzerinde durduk.
[Kod burada](https://onlinegdb.com/hnAOY_i1O). Geçen haftaki kodumuza göre üç yeni basit tür var, onlara dikkat: `S`, `K` ve `Ara`.
`Ara` türü sayesinde `ayrık()` ve `içinde()` yöntemlerini ekledik. Algoritmayı ve mantığını daha açık ve sade ifade etmemizi sağlıyorlar. 
Saklı Ağaç türünü kalıp yapmak da kolay ve faydalı olabilir. Onun örneği de [burada](https://onlinegdb.com/GXxcgnhFZ8). 
8. *28 Kasım*. Rekabetçi kodlama kitabının ilk bölümlerine baktık, dilim ağaçlarına devam ettik. 
[Miskin olanına baktık](https://atcoder.jp/contests/practice2/tasks/practice2_l). Bunun için faydalı olacak `std::size`, `lower_bound`, `upper_bound`, dinamik ve rastgele bit dizisi örnekleri gördük. 
Kodlar [burada](https://www.onlinegdb.com/_D1gou4pC) ve [burada](https://www.onlinegdb.com/dF2WKNR4e).

